La scuola di eccellenza che premia il merito!Nell’offerta formativa dell'Università di Torino occupa un posto di rilievo la Scuola di Studi Superiori “Ferdinando Rossi” (SSST), scuola universitaria di alta formazione, che affianca e integra il percorso formativo degli studenti iscritti ai corsi di studio dell’Ateneo. La Scuola si articola in due classi: Classe di Governo e Scienze Umane Classe di Governo e Scienze Naturali Offre una solida formazione interdisciplinare che garantisce sia una visione globale della complessità e dei grandi problemi della società contemporanea sia gli strumenti per comprenderli e affrontarli. Gli allievi della Scuola sono studenti di tutte le Scuole e i corsi di studio di UniTO, selezionati attraverso un concorso nazionale. I candidati devono essere fortemente motivati, versatili e curiosi di ogni aspetto della cultura e della conoscenza, preparati cioè ad affrontare un percorso di formazione multidisciplinare e impegnativo. Per ulteriori informazioni (requisiti, modalità di accesso, corsi, programmi, organizzazione, ecc.) consulta il sito della Scuola. Scuola di Studi Superiori “Ferdinando Rossi”
